# AUGMENT.ECO PALVELUSOPIMUS

## Määritelmät ja Soveltamisala

Tällä Sopimuksella on määritelty Sopijoiden eli asiakkaan (myöhemmin Sinä) ja Augment Mobility Ab:n sekä muiden Augment -ryhmään kuuluvien yrityksien (myöhemmin yhdessä Augment) oikeudet ja velvollisuudet koskien Augment.Eco sähköpotkulautojen (myöhemmin Skuutti) käyttöä (myöhemmin Palvelu) ja niihin liittyvien lisäpalveluiden käyttöä (myöhemmin Lisäpalvelu).

Halutessasi voit antaa skuutin samassa osoitteessa asuvan perheenjäsenen käyttöön (myöhemmin Käyttäjä). Muistathan, että olet aina kuitenkin vastuussa skuutista, palvelumaksuista ja sen käytöstä. Voit rekisteröidä skuutin vakituisen käyttäjän Augment.Eco itsepalvelusivuston kautta. Huomaathan, että käytössäsi olevan skuutin vuokraaminen ei ole sallittua.

## Sopimuksen alkaminen

Palvelua koskeva sopimus voidaan laatia kirjallisesti tai sähköisesti. Palvelu tulee voimaan Augmentin hyväksyttyä Sinun tilauksesi. Halutessasi voit ladata itsellesi sopimuksen alkamishetkellä voimassa olevan palvelusopimuksen sähköisessä muodossa.

Augmentilla on sopimusta tehtäessä oikeus tarkistaa Sinun luottotietosi. Tarvittaessa Augment voi pyytää sinulta ennen tilauksen hyväksymistä ennakkomaksun.

## Minimisopimuskausi

Minimisopimuskausi alkaa tilauspäivästä, ja päättyy tilauspäivästä 24 kuukauden ja kahden viikon kuluttua (päivissä ilmoitettuna minimisopimuskausi on 744 päivää, 2x365+14 päivää).

Mikäli haluat päättää tämän sopimuksen minimisopimusajan jälkeen:

- Ole yhteydessä Augmentin asiakaspalveluun sähköpostilla tai itsepalvelusivuston välityksellä ennen 24 kk sopimusjakson päättymistä
- Palauta käytössäsi oleva skuutti asiakaspalvelumme antamien ohjeiden mukaisesti viikon sisällä sopimuksesi päättymisestä. Voit palauttaa skuutin veloituksetta.

Ellet irtisano Sopimusta tai palauta skuuttia ennen minimisopimuskauden päättymistä, niin Sopimus jatkuu toistaiseksi voimassa olevana kuukauden irtisanomisajalla.

## Käyttöösi toimitettava Skuutti

Voit valita itsellesi sopivan skuutin Augment.Econ valikoimasta. Augment toimittaa sinulle uuden käyttämättömän skuutin 24kk minimisopimusajan alussa.
Skuutti on Augmentin omaisuutta sopimusaikana, joten säilytäthän skuutin alkuperäisenä. Älä poista skuutista Augment:n logoja, maalaa sitä, kiinnitä skuuttiin tarroja tai muutenkaan muuta skuuttia.

<div class="page"/>

## Skuuttiin päivittäminen uuteen

Halutessasi voit päivittää veloituksetta käytössäsi olevan Skuuttiin uuteen käyttämättömään skuuttiin 18 kk kuluttua tämän sopimuksen alkamisesta Augment.eco -itsepalvelusivuston kautta. Tai 12 kk jälkeen maksamalla 125 €. Skuuttiin päivittäminen aloittaa uuden 24kk minimisopimuskauden.

## Mahdollisuus ostaa skuutti omaksi

Voit ostaa milloin tahansa käytössäsi olevan Skuuttiin omaksesi maksamalla jäljellä olevat minimisopimuskauden kuukausimaksut ja 29 euron lunastushinnan. Tämä sopimus lakkaa olemasta voimassa ostettuasi skuutin.

Esimerkiksi voit ostaa halutessasi Skuuttiin omaksesi 20 kuukauden jälkeen maksamalla minimisopimusajan jäljellä olevat 4 kuukauden kk-maksut ja 29 euron lunastushinnan. Maksettava kk- maksu määräytyy valitsemasi mallin ja maksuvälin mukaisesti.

## Skuutin käyttäminen

Augment.Eco skuutit ovat Suomen tieliikennelain mukaisia ”Kevyitä sähköajoneuvoja” ja tarkoitettu käytettäväksi kuten määritelty tieliikennelaissa.

Varmista ennen Skuutin käyttöönottoa, että Sinä tunnet skuutin käyttämiseen liittyvät liikennesäännöt, ja että osaat käsitellä Skuuttia kaikissa olosuhteissa aiheuttamatta vaaraa itsellesi tai muille liikenteessä kulkijoille.

Säätila voi vaikuttaa skuutin käsiteltävyyteen ja jarrutusmatkaan merkittävästi. Kypärä on Sinun tärkein turvavarusteesi. Augment suosittelee käyttämään kypärää aina skuutilla ajettaessa.

- Skuuttia ei saa käyttää matkustajien kuljettamiseen.
- Huolehdi, ettet ylitä skuutille ilmoitettua ylintä käyttöpainoa.
- Augment.Eco skuuttia ei saa käyttää kilpailu-, maastoajoon tai temppuiluun. Temppuiluksi katsotaan esimerkiksi sudittelu kaasulla tai jarrulla, yhdellä renkaalla ajaminen, keuliminen ja hyppiminen.
- Ethän aja skuutilla syviin vesilätäköihin tai muuten upota skuutin moottoria tai akkua veden alle
- Aja ainoastaan sallituilla alueilla käyttäen korkeintaan sallittua nopeutta.
- Matkapuhelimen käyttäminen skuutilla ajettaessa ei ole turvallista.
- Skuuttiin käyttäminen humaltuneena on kiellettyä.
- Parkkeeraathan skuutin ainoastaan sallituille alueille.
- Muista lukita skuutti asianmukaisesti, jos et ole skuutin välittömässä läheisyydessä
- Ethän jätä skuuttia ulos useiksi päiviksi, sillä sade ja ilmankosteuden vaihtelut ulkona voivat aiheuttaa vikoja skuuttiin. Voit säilyttää skuuttia turvallisesti ja vaivattomasti sisätiloissa taitettuna.
- Muista ladata skuutin akku ajoissa. Mikäli skuutin akku loppuu kesken, voit käyttää skuuttia tavallisena potkulautana. Huomioithan, että akun latauksen laskiessa E- scootin suorituskyky myös laskee jonkin verran.
- Mikäli skuutin akku kuumenee poikkeuksellisen paljon latauksen tai käytön yhteydessä, ole yhteydessä asiakaspalveluumme.

Mikäli luovutat Skuutin jonkun toisen käyttöön, varmista, että Käyttäjällä on riittävät tiedot ja taidot skuutin käyttämiseen.

## Vikakorjaukset

Voit ilmoittaa Skuuttiin mahdollisesti tulevasta viasta itsepalvelusivustomme kautta:

Mikäli vian korjaaminen edellyttää Skuutin korvaamista toisella, niin huoltomme lähettää sinulle vaihtokuutin seuraavana työpäivänä. Vaihtoskuutin toimitusaika on normaalisti 1-3 työpäivää.

Vastaanotettuasi korvaavan skuutin, lähetä aikaisemmin käytössäsi ollut skuutti välittömästi korkeintaan viikon sisällä takaisin Augment.Eco:lle.

## Kuluvien osien kuten renkaiden ja akun vaihtaminen

Augment.Eco huoltotakuu kattaa myöskin kuluvat osat kuten renkaat, jarrut ja akun. Palvelumme ei kata kuluvien osien korjaamista, mikäli kuluminen on aiheutunut tämän sopimuksen ”Skuutin käyttäminen” -kohdan vastaisesta käytöstä.

Vaihdamme Sopimusaikana käytössäsi olevan Skuuttiin akun uuteen, mikäli akun enimmäiskapasiteetti laskee alle 70 prosenttiin uuden akun kapasiteetista.

Ilmoita mahdollisesta korjaustarpeesta ajoissa, jotta voimme esimerkiksi toimittaa sinulle korvaavat renkaat tai järjestää renkaiden vaihdon ajoissa. Voit tehdä ilmoituksen kuluvien osien korjaustarpeesta itsepalvelusivustomme kautta.

## Vahingoista aiheutuneiden vaurioiden korjaaminen

Mikäli Skuutti vaurioituu, Sinun tai Käyttäjän toiminnasta johtuvan odottamattoman vahingon takia, Augment Palvelu kattaa niiden korjaamisen. Huomaathan, että Sopimukseen sisältyvien veloituksettomien vahinkokorjauksien määrä on rajoitettu maksimissaan kahteen tapaukseen vuosittain.

Mikäli vahinkoja sattuu useampia, veloitamme vahinkojen korjaamisesta palveluhinnastomme mukaisen korjausmaksun. Palvelumme ei kata tahallisesti aiheutettujen vaurioiden korjaamista, eikä kolmannen osapuolen aiheuttamien vaurioiden korjaamista.

Voit ilmoittaa Skuuttiin mahdollisesta vahingosta itsepalvelusivustomme kuten vioistakin.

Älä käytä viallista tai vahingoittunutta Skuuttia. Sinun vastuullasi on, että käytössäsi oleva Skuutti on lakien mukaisessa kunnossa.

## Onnettomuudet

Augment ei vastaa sinulle tai kolmansille osapuolille Skuutista tai sen käytöstä aiheutuneita vahinkoja. Varmista, että sinulla on voimassa olevat asianmukaiset vakuutukset. Paras vaihtoehto on Augment.Eco Skuutti -vakuutus.

Mikäli joudut onnettomuuteen, ilmoita asiasta välittömästi poliisille ja sen jälkeen viivytyksittä korkeintaan viikon sisällä Augmentille itsepalvelusivustomme kautta tai ottamalla yhteyttä asiakaspalveluumme.

Jos loukkaannut skuutti -onnettomuudessa, tapaturmavakuutuksesta tai sairauskuluvakuutuksesta voi olla apua. Jos auto tai muu moottoriajoneuvo on mukana kolarissa, saat korvausta ajoneuvon liikennevakuutuksesta. Kotivakuutukseen kuuluva vastuuvakuutus puolestaan korvaa, jos Sinä ajat vahingossa esimerkiksi jalankulkijan päälle.

## Skuutin häviäminen ja varkaudet

Skuutti on Sinun vastuullasi. Mikäli Skuutti häviää tai varastetaan, Sinun tulee maksaa Augmentille minimisopimusajan jäljellä olevien kuukausien kuukausimaksut ja Skuutin lunastushinta. Ilmoita varkauksista aina poliisille.

Suurin osa kotivakuutuksista korvaa skuutti -varkaudet.

## Palveluveloitukset

Sopimuksen mukaiset palveluveloitukset veloitetaan etukäteen, kuten olet valinnut palvelun tilauksen yhteydessä. Valittavat maksuvälit ovat 1, 3, 12 ja 24 kk.

Kuukausimaksun eräpäivä määräytyy tilauspäivän mukaan. Kuukausimaksut veloitetaan etukäteen 30 päivän monikertojen välein. Koska kalenterikuukausien pituus vaihtelee, kuukausiveloituksien eräpäivä voi vaihdella kuukausien välillä muutamalla päivällä.

Varmistathan, että sinun luottokortilla tai pankkitilillä on riittävästi katetta maksujen suorittamiseen.

Liittymäsopimuksen alaiset saatavat on pantattu Collector Bank AB:n hyväksi pantinsaajana ja kukaan muu kuin pantinsaaja ei saa tehdä muutoksia maksuohjeisiin.

## Maksutietojen ylläpitäminen

Mikäli kuukausimaksujen maksamiseen käyttämäsi maksuvälineen tiedot muuttuvat, esim. kun saat uuden luottokortin vanhentuneen tilalle päivitäthän tiedot viipymättä Augment.Eco -itsepalvelusivuston kautta ennen seuraavan Palvelumaksun erääntymistä.

Luottokortti- ja muut maksuvälinetiedot tallennetaan vahvasti salattuina käytössämme olevan laskutusjärjestelmän tietokantaan.

## Palvelun käytön rajoittaminen

Augmentilla on velvollisuus pyynnöstä sulkea, rajoittaa tai estää palvelun käyttö, jos Sinä, Käyttäjä, toimivaltainen viranomainen kuten Poliisi tai vakuutusyhtiö niin vaatii.

Skuutin sulkemisella tarkoitetaan palvelusopimuksen kautta saatavien kaikkien palveluiden estämistä. Laitteen käytön rajoittamisella tarkoitetaan palvelusopimuksen kautta saatavan yhden tai useamman palvelun käytön estämistä.

Skuutin käyttöä voidaan rajoittaa esimerkiksi siten, että Sinä voit ajaa sillä vain kävelyvauhtia, mutta et voi itse muuttaa nopeutta. Augment voi myöskin estää Skuutilla ajamisen kielletyillä alueilla.

Augmentilla on oikeus myöskin rajoittaa Skuutin käyttöä, mikäli Skuutti on varastettu, kadonnut tai sitä on oikeudettomasti käytetty taikka se on oikeudettomasti toisen hallussa.

Augment voi sulkea Palvelun taikka rajoittaa niiden käyttöä, jos

- Et ole maksanut kyseisen palvelun erääntynyttä maksua kahden (2) viikon kuluessa maksukehotuksen lähettämisestä,
- Et ole maksanut muun palvelun erääntyneitä maksuja kahden (2) viikon kuluessa maksukehotuksen lähettämisestä; tällöin palvelua ei suljeta, mutta näiden palvelujen käyttö estetään tai rajoitetaan,
- Se on tarpeen väärinkäytösten tai vahinkojen estämiseksi; tällöin palvelua ei suljeta, mutta muiden palvelujen käyttö estetään tai sitä rajoitetaan,
- Et toimita Sopimuksen solmimisen yhteydessä vaadittua ennakkomaksua tai vakuutta,
- Sinut on asetettu konkurssiin tai viranomainen on todennut Sinut muutoin maksukyvyttömäksi, etkä aseta vaadittua kohtuullista vakuutta,
- Et kehotuksesta huolimatta noudata muita kuin maksuja koskevia Sopimuksen mukaisia velvollisuuksiaan.

Augment ei sulje tai rajoita palvelun käyttöä maksujen laiminlyönnin vuoksi, jos voit osoittaa maksun laiminlyönnin johtuvan yllättävästä sairaudesta, muusta siihen verrattavasta, Sinusta riippumattomasta syystä ja erääntynyt maksu maksetaan yhden (1) kuukauden kuluessa maksukehotuksen lähettämisestä, tai olet tehnyt laskusta perustellun laskuhuomautuksen ja riidaton osa maksusta on maksettu määräaikana.

## Etämyynnin peruutusoikeus

Verkossa tai puhelimessa tekemälläsi Sopimuksella on 14 vuorokauden etämyynnin peruuttamisoikeus. Jos päätät peruuttaa tekemäsi Sopimuksen, tulee sinun ilmoittaa asiasta tai palauttaa käyttöön saamasi Skuutti Augmentille 14 vuorokauden sisällä Sopimuksen alkamisesta.

Voit avata Skuutti paketin ja tutustua rauhassa sen sisältöön.

Mikäli kuitenkin otat Skuutin käyttöösi peruutusaikana ja peruutat tekemäsi Sopimuksen, vastaat Skuutin arvon alentumisesta. Laitteen käyttöönotosta seuraava arvon alentuminen on 30 % Skuutin ostohinnasta.

Ostohinta on määritelty tämän sopimuksen kohdassa **”Mahdollisuus ostaa Skuutti omaksi”**.

Jos palautettu Skuutti myyntikelvoton, vastaat Skuutin koko arvosta. Skuutin käyttöönotosta seuraava arvon alentuminen tai myyntikelvottoman laitteen arvo laskutetaan Sinulta jälkikäteen.

## Sopimuksen irtisanominen ennen sopimusajan päättymistä

Peruuttamisajan jälkeen voit irtisanoa sopimuksen 8 kuukauden jälkeen maksamalla 195 € ilmoittamalla asiasta meille ja palauttamalla käytössäsi olevan laitteen meille.

Voit myöskin ostaa käytössäsi olevan Skuuttiin omaksesi milloin tahansa sopimuksen voimassaoloaikana kuten määritelty kohdassa ”Mahdollisuus ostaa Skuutti omaksi”.

## Palveluun liittyvät ilmoitukset sekä Sinun irtisanomisoikeus muutostilanteessa

Sinun on huolehdittava siitä, että Augmentilla on ajan tasalla olevat yhteystiedot Sinusta ja Käyttäjästä, jolle olet antanut Skuutin käyttöön.

Augment lähettää sopimukseen liittyvät ilmoitukset kuten tiedon viivästyneistä maksuista tai Palvelumuutoksista sähköisesti ilmoittamaasi sähköpostiosoitteeseen taikka matkaviestinliittymänumeroon.

Palvelun ja sen ominaisuudet tai sovellettavat ehdot voivat muuttua. Jos muutos on vahingoksesi, Sinulla on oikeus irtisanoa Palvelu päättyväksi heti kuukauden sisällä saatuasi tiedon olennaisesta Palvelua koskevasta muutoksesta.

Ilmoitamme olennaisista Palvelun sisällön muutoksista viimeistään kuukautta ennen muutosta. Palveluun sovelletaan uusia sopimusehtoja niiden voimaantulosta alkaen.

Jos muutos perustuu lainsäädännön muutokseen tai viranomaisen päätökseen, Augmentilla on oikeus toteuttaa muutos siitä päivästä lähtien, kun lain muutos tai viranomaisen päätös tulee voimaan.

## Aineettomat oikeudet

Augmentin palveluihin ja tuotteisiin liittyvät aineettomat oikeudet kuten tekijänoikeudet, tuotemerkit ja patentit kuuluvat Augmentille tai kolmannelle taholle. Augment myöntää Sinulle rajoitetun käyttöoikeuden sopimuksen voimassaoloajaksi sopimuksen mukaiseen Palveluun sekä Sopimuksen perusteella toimitettujen ohjelmistojen konekielisiin versioihin ja asiakirjoihin.

Palvelua ja sen yhteydessä käyttöoikeuksin luovutettuja laitteistoja, ohjelmistoja, asiakirjoja ja muuta aineistoa on käytettävä Augmentin tai kolmannen tahon, kuten ohjelmiston omistajan, antamien ohjeiden mukaisesti ja vain sovittuun tarkoitukseen.

Käyttöoikeuden päättyessä Augment voi pyytää Sinua palauttamaan tai hävittämään tämän muun aineiston ohjekirjat, muut asiakirjat tai ohjelmistot.

## Ylivoimainen este

Augment ei vastaa sopimus- tai korvausvelvoitteestaan siltä osin kuin sopimuksen noudattamista estää tai viivästyttää ylivoimainen este.

Ylivoimaisella esteellä tarkoitetaan seikkaa, jota Augment ei voinut ottaa lukuun sopimusta tehtäessä ja joka on Augmentista riippumaton. Tällainen seikka voi olla esimerkiksi poikkeuksellisista sääolosuhteista johtuvat olosuhteet, kansallinen poikkeustila, työselkkaus, luonnonmullistus, energiajakelun keskeytys, maksuliikenteen keskeytys, lainsäännös tai viranomaismääräys tai -päätös, ulkopuolisen aiheuttama kaivuu-, laite- tai vastaava vahinko sekä edellä mainituista seikoista johtuvat sopijakumppanin toimitusvirheet.

Jos sopimuksen täyttäminen estyy tai viivästyy ylivoimaisen esteen vuoksi, velvoitteen täyttämisaikaa jatketaan sen verran kuin olosuhteet huomioon ottaen on pidettävä kohtuullisena. Sinun vastuullasi ei ole sopimusvelvoitteiden täyttäminen ylivoimaisen esteen tapauksissa siltä osin kuin sopimuksen noudattamista estää tai viivästyttää ylivoimainen este, joita ovat esimerkiksi kansallinen poikkeustila, luonnonmullistus, maksuliikenteen keskeytys ja viranomaismääräys tai -päätös.

## Erimielisyydet

Erimielisyydet tulee ensisijaisesti pyrkiä ensiksi ratkaisemaan Sopijoiden välisin neuvotteluin. Sinulla on oikeus nostaa kanne Augmentia vastaan Suomessa sijaitsevasi kotipaikan käräjäoikeudessa. Jos erimielisyyden ratkaisemiseen ei ole muutoin toimivaltaista tuomioistuinta, sopimusta koskevat riitaisuudet käsitellään Seinäjoen käräjäoikeudessa.

Sinulla on oikeus saattaa Sopimusta koskeva erimielisyys myös käsiteltäväksi Kuluttajariitalautakuntaan, jonka päätökset ovat luonteeltaan suosituksia.

<div class="page"/>

## Ehtojen voimassaolo

Nämä ehdot ovat voimassa 16.11.2021 alkaen toistaiseksi Suomessa. Sopimusehdot ovat saatavissa Augmentilta maksutta.
